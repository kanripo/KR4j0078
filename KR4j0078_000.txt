# -*- mode: mandoku-view; -*-
#+TITLE: 碧鷄漫志
#+DATE: 2015-08-25 00:50:02.372220
#+PROPERTY: ID KR4j0078
#+PROPERTY: BASEEDITION WYG    
#+PROPERTY: JUAN 提要
<pb:KR4j0078_WYG_000-1a>¶
欽定四庫全書　　　　　集部十¶
　提要¶
　　碧雞漫志　　　　　　詞曲類三(詞話之屬/)¶
　　　　(臣/)等謹案碧雞漫志一巻宋王灼撰灼字晦¶
　　　　叔遂寧人紹興中嘗官幕僚有糖霜譜别著¶
　　　　緑是編評述曲調源流前七條為總論述古¶
　　　　初至唐宋聲歌逓變之由次列凉州等調凡¶
　　　　二十八條一一溯得名之縁起與其漸變宋¶
<pb:KR4j0078_WYG_000-1b>¶
　　　　詞之沿革盖三百篇之餘音至漢而變為樂¶
　　　　府至唐而變為歌詩及其中葉詞亦萌芽至¶
　　　　宋而歌詩漸衰詞乃大盛其時士大夫多嫻¶
　　　　音律徃徃自製新聲漸增舊譜故一調或至¶
　　　　數體一體或有數聲其目幾不可殫舉又非¶
　　　　唐及五代之古法灼作是編就其傳授分明¶
　　　　可以考見者核其名義正其宫調以著倚聲¶
　　　　所自始其餘晚出雜曲則不暇一一詳也迨¶
<pb:KR4j0078_WYG_000-2a>¶
　　　　金元院本既出併歌詞之法亦亡文士所作¶
　　　　僅能按舊曲平仄循聲填字自明以來遂變¶
　　　　為文章之事非復律吕之事併是編所論宫¶
　　　　調亦莫解其説矣然其間正變之由猶賴以¶
　　　　畧得其梗概亦考古者所必資也¶
　　樂府指迷　　　　　　詞曲類三(詞話之屬/)¶
　　　　(臣/)等謹案樂府指迷一巻宋沈義父撰前有¶
　　　　自題稱壬寅秋始識静翁於澤濱癸卯識夢¶
<pb:KR4j0078_WYG_000-2b>¶
　　　　牕暇日相與唱酬案壬寅癸卯為淳祐二年¶
　　　　三年則理宗時人也元人䟦陸輔之詞㫖嘗¶
　　　　引此書然篇頁寥寥不能成帙故世無單行¶
　　　　之本此本附刻陳耀文花草粹編中凡二十¶
　　　　八條其論詞以周邦彦為宗持論多為中理¶
　　　　惟謂兩人名不可對使如庾信愁多江淹恨¶
　　　　極之類頗失之拘又謂説桃須用紅雨劉郎¶
　　　　等字説柳須用章臺㶚岸等字説簾須用銀¶
<pb:KR4j0078_WYG_000-3a>¶
　　　　鉤等字説淚須用玉筋等字説髮須用綠雲¶
　　　　等字説簟須用湘竹等字不可直説破其意¶
　　　　欲避鄙俗而不知其轉成塗飾亦非確論至¶
　　　　所謂去聲字最要𦂳及平聲字可用入聲字¶
　　　　替上聲字不可用入聲字替一條則剖析㣲¶
　　　　茫最為精核萬樹詞律實祖其説又謂古曲¶
　　　　譜多有異同至一腔有兩三字多少者或句¶
　　　　法長短不等盖被敎師改換亦有嘌唱一家¶
<pb:KR4j0078_WYG_000-3b>¶
　　　　多添了字云云乃知宋詞亦不盡協律歌者¶
　　　　不免增減萬樹詞律所謂曲有襯字詞無襯¶
　　　　字之説尚為未究其變也乾隆四十六年十¶
　　　　月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
